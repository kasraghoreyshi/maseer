## App Directory

App Directory قابلیت جدید و جذاب Next 13 است که همچنان قابل استفاده در پروژه های بزرگ نمی باشد به دلیل اینکه در فاز اولیه یا بتا قرار دارد. در ادامه، به کلیت آن خواهیم پرداخت:

منظور از App Directory، فولدر app می باشد که در اصلی ترین فولدر وبسایت شما قرار دارد. شایان ذکر است که این قابلیت تنها در Next 13 قابل استفاده است و در ورژن های پایین تر، امکان استفاده از آن را نخواهید داشت.

به صورت پیشفرض، تمام کامپوننت های فولدر App، سرور کامپوننت هستند که در ادامه به آن می پردازیم.

### سرور کامپوننت

سرور کامپوننت ها، قابلیت جدید ری اکت می باشند که به شما اجازه می دهد در کامپوننت های خود کد های سمت سرور بنویسید. به طور مثال، با سرور کامپوننت ها می توانید به طور مستقیم با دیتابیس ارتباط برقرار کنید. Next 13 به شدت از این قابلیت ری اکت استفاده نموده و یکی از بخش های اصلی آن را تشکیل می دهد.

### Layouts یا چیدمان ها

در Next 13، Layout ها رابط کاربری های هستند که بین صفحات مختلف یکسان هستند. هنگامی که کاربر صفحه را عوض می کند، Layout ها وضعیت خود را حفظ می کنند و تغییری نمی کنند. به عنوان مثال برای داشبورد خود، می توانید یک Layout داشبورد بسازید و در آن بخش هایی که بین همه صفحات داشبورد مشترک است را یک بار بنویسید و در آن صفحات استفاده کنید.

Layout ها میتوانند تو در تو یا Nested باشند.

![عکس Layout](https://assets.vercel.com/image/upload/f_auto,q_100,w_1600/v1667559944/nextjs-docs/darkmode/layout.png)

## روتینگ

در Next 13 همانند ورژن های قبل، می توانید با ساختن فولدر های تو در تو، روت های تو در تو تولید کنید. در تصویر زیر، این امر را مشاهده میکنید:

![عکس Nested Routes](https://assets.vercel.com/image/upload/f_auto,q_100,w_1600/v1667553431/nextjs-docs/darkmode/route-segments-to-path-segments.png)

فایل page.js، یک فایل مخصوص فریمورک است که وظیفه رندر کردن صفحات شما را دارد. مثالی از یک ساختار احتمالی با ورژن جدید Next:

![عکس page.js](https://assets.vercel.com/image/upload/f_auto,q_100,w_1600/v1666568301/nextjs-docs/darkmode/defining-routes-page.js.png)

در این مثال، `/dashboard/analytics` قابل مشاهده نمی باشد چرا که فایل page.js مربوط به آن ساخته نشده است. این فولدر می تواند برای کار های دیگری مانند داشتن کامپوننت ها یا استایل ها استفاده شود.

---

منابع:

> https://beta.nextjs.org/docs/routing/fundamentals

> https://beta.nextjs.org/docs/rendering/server-and-client-components
